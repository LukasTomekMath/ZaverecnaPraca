\chapter{V akom editore písať?}\label{sec:aky_editor}

Existuje niekoľko populárnych LaTeX editorov: TeXstudio, TeXmaker, TeXnicCenter, LyX, Overleaf (ten je online),... Dobrý prehľad nájdete \href{https://beebom.com/best-latex-editors/}{napríklad tu}. Odporúčam TeXstudio, dá sa v ňom pracovať veľmi efektívne. V akomkoľvek editore sa naučte \textbf{používať klávesové skratky} (v TeXstudiu ich nájdete Options/Configure TeXstudio/Shortcuts), rýchlo sa orientovať a preklikávať v TeX súbore pomocou referencií, preklikávať sa medzi TeX súborom a pdf, neuveriteľne to zrýchli prácu.

Ak sa vám páči mať vo veciach systém a poriadok, tak dobrý nápad je priebežne prácu commitovať do repozitára na \href{https://github.com/}{GitHub}-e. Mimochodom, GitHub je veľmi užitočný pri programovaní -- hlavne ak s niekým spolupracujete (napríklad so školiteľom) alebo píšete komplexnejší program (v rámci záverečnej práce to tak často býva). Ak GitHub nepoužívate, odporúčam začať.